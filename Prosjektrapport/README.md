# Prosjektrapport

Prosjektrapport er en Power BI rapportmal, som kan benyttes for å få en bedre oversikt over prosjektene deres. Dette er aktuelt å bruke for å få et overblikk over pågående prosjekter og statuser med tilhørende statusrapporter. Å ta i bruk rapporten krever riktige lisenser som antas at er på plass når man laster den ned.

Når du åpner rapport-malen vil du bli bedt om å fylle inn URL-en til området der prosjektportalen ligger. Skriv denne inn i dialogboksen. Finn frem URL-en og lim inn før du klikker på last inn.

[img1]

Nå vil dataene fra listene i prosjektportalen lastes inn, og kobles opp mot rapporten.

[img2]

Når dataene er lastet inn vil det se ut som bildet under. Tilpasninger på utseende gjøres av brukeren selv. For å lagre rapporten og publisere, klikk først `Fil` og deretter `Lagre som`. Husk å lagre filen som en Power BI-fil `.pbix`.

[img3]

Når du har lagret filen, kan du publisere den til arbeidsområdet du ønsker å publisere til. Klikk publiser i høyre hjørne av banneret.

[img4]

Velg arbeidsområdet rapporten skal publiseres til og klikk `Velg`.

[img5]

Åpne nettleseren din og gå til nettstedet <https://app.powerbi.com/home>. I venstre sidepanel, klikk `Arbeidsplasser`.

[img6]

Finn frem til arbeidsrommet du publiserte rapporten til. Her vil du finne alle publiserte rapporter til det aktuelle arbeidsrommet, og kunne oppdatere data tilhørende rapporten, så den alltid er oppdatert.

[img7]
